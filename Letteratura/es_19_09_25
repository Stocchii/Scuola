1. Parafrasi

Lenta cade la neve per il cielo grigio;
Non si levano più dalle città le grida e i rumori di vita,


non il grido della verduraia, o il rumore del carro in corsa,
o la canzone gioiosa d’amore e di gioventù.


Dalla torre della piazza nell’aria le ore affievolite risuonano come un
lamento, come un sospiro di un mondo lontano


Gli uccelli vagabondi picchiano contro i vetri appannati:
gli spiriti degli amici morti sono tornati, guardano e chiamano proprio me.


O cari, presto, presto - tu, calmati, cuore indomabile -
verrò giù nel silenzio, riposerò nell’oscurità


2. Quali effetti produce la nevicata?


La nevicata produce un’atmosfera di immobilità e di morte. Tutto tace, ogni voce e ogni rumore del vivere quotidiano si spegne; si sentono soltanto i rintocchi della campana che segnano le ore. Inoltre fa immaginare un paesaggio prevalentemente grigio, cupo, sempre a richiamo della morte.


3. Che cosa rappresentano gli uccelli <<raminghi>> (v. 7)? L'identificazione è esplicita o implicita?


Gli uccelli <<raminghi>> rappresentano, in una identificazione esplicita, gli spiriti dei cari defunti. 
Inoltre gli uccelli, nella cultura classica, sono spesso simbolo dell’anima o dello spirito libero dal corpo. L’aggettivo <<raminghi>> indica quindi spiriti vagabondi, che vengono a “guardare e chiamare” il poeta.


4. Chi sono i <<cari>> a cui si rivolge il poeta nell’ultima strofa?


Il verso "In breve, o cari, in breve..." è la risposta diretta alla chiamata degli spiriti. Il poeta, dopo averli identificati come "amici spiriti" che "guardano e chiamano a me", si rivolge a loro con ("o cari"). Sta parlando proprio di quelle presenze familiari che ha visto sotto forma di uccelli. Chi sono esattamente questi <<cari>? Sicuramente potrebbero essere i suoi familiari, in particolare suo figlio. Contemporaneamente, più in generale, i <<cari>> potrebbero rappresentare tutto il suo mondo precedente degli affetti, un richiamo alla pace del <<originario>> nido della sua famiglia, contrapposto al dolore e alla solitudine del presente.










5. 
Con le presenze il poeta ti fa vedere e sentire ciò che accade davvero intorno a lui;
con le assenze ti fa percepire il silenzio e la solitudine, ricordandoti quello che normalmente ci sarebbe, ma ora non c’è.


Aspetti in presenza:
* La neve: “Lenta fiocca la neve pe ’l cielo cinerëo” → immagine visiva dominante, lenta e continua.
* Il cielo cinereo → atmosfera cupa, grigia.
* La torre di piazza e le ore che gemono: “Da la torre di piazza roche per l’aere le ore gemon” → suono reale delle campane, percepito però come lamento.
* Gli uccelli raminghi: “Picchiano uccelli raminghi a’ vetri appannati” → presenze vive che si muovono nel paesaggio invernale.
Aspetti in assenza:
* Voci e rumori della città: “gridi, suoni di vita più non salgon da la città”.
* Il grido dell’erbaiola (la venditrice di erbe) → nn ci sono più i rumori della vita quotidiana 
* Il rumore dei carri → anch’esso assente.
* Il canto amoroso e gioioso della gioventù → evocato per negazione: “non d’amor la canzon ilare e di gioventú”.


6.
Il suono delle ore che scende dalla torre di piazza ha per il poeta un significato che va oltre il semplice rintocco delle campane. È descritto come un suono roco e doloroso, simile a un gemito, quasi fosse il sospiro di un mondo lontano dalla luce del giorno. In questo modo le ore non indicano soltanto lo scorrere del tempo, ma diventano un segno di malinconia e di caducità, un lamento che accompagna il silenzio del paesaggio invernale. Proprio questo suono segna il passaggio dall’osservazione esterna della neve e del cielo grigio all’interiorità del poeta, che rievoca i suoi amici defunti e riflette sul riposo della morte come approdo inevitabile.


Avvia in lui la riflessione sulla morte. Gli fa riflettere e gli fa collegare la situazione interiore attuale al paesaggio esterno.


7.
Nella poesia, l’immagine della morte è dominata dall’idea del riposo nell’ombra. 
La morte infatti viene rappresentata come un luogo privo di sofferenza di evasione dalla realtà e di riconciliazione ( con i propri cari ) , come il paesaggio descritto nella poesia. Rappresenta la fine della vita e la malinconia del poeta.


8.
Al verso 9, l’appello “Tu càlmati, indomito cuore” significa che il poeta cerca di calmare se stesso.Si rivolge al proprio cuore per dominare l’ansia e la tristezza causate dal silenzio e dalla malinconia del paesaggio invernale, presto anche lui scenderà nel silenzio della morte.


9. In quali punti del testo compaiono i motivi del silenzio e dell'oscurità? Tra quali realtà stabiliscono un legame di analogia? A quale tema chiave fanno riferimento?
( I motivi di silenzio e oscurità sono immagini e sensazioni che ritornano più volte nel testo per esprimere il desiderio di pace, distacco dalla vita, e accettazione della morte )


Motivi di silenzio e oscurità:
* “gridi, suoni di vita più non salgono da la città”, assenza di rumore, simbolo di una città immobile senza vita.
* “roche per l’aëre le ore gemon, come sospir d’un mondo lungi dal dì”, il rintocco delle ore non ha un tono chiaro, ma appare ovattato, come un gemito proveniente da un mondo lontano dalla luce, il mondo dei morti.
* "vetri appannati”, l'immagine dei vetri appannati richiama l’oscurità e l’impossibilità di vedere, come barriera tra il poeta e il mondo esterno.
* “giù al silenzio verrò, ne l’ombra riposerò”, silenzio e ombra rappresentano il mondo dei morti, contrapposto alla vita rumorosa e luminosa.


Il silenzio e l’oscurità creano un’analogia tra il paesaggio esterno, spento e immobile, e lo stato interiore del poeta, un’anima stanca desiderosa di pace e riposo.
I motivi del silenzio e dell’oscurità rimandano al tema della morte, vista come un luogo di riposo e di pace, in contrapposizione alla vita presente, che appare faticosa e deludente, e lontana dalla vera pace interiore. Carducci usa questi motivi per esprimere un desiderio di distacco.


10. Svolgi l'analisi metrica del componimento: quali tipi di versi (sdruccioli, piani o tronchi) formano il distico? Compare un preciso schema di rime?


La poesia è scritta in distici elegiaci, forma metrica latina che Carducci rielabora in italiano
( adatta il distico elegiaco alla lingua e alla poesia italiana ).
Un distico elegiaco è un'unità metrica formata da un esametro, un verso lungo, solenne e articolato, e un pentametro, un verso più breve, spezzato in due parti, spesso riflessivo o emotivo.
Il distico elegiaco ha quindi una musicalità che alterna un verso forte ampio a uno più breve e interrotto, creando un effetto emotivo di tensione.


Però in Italiano non abbiamo sillabe lunghe e brevi quindi non possiamo riprodurre la metrica latina alla lettera, ma Carducci cerca di imitare lo spirito del distico elegiaco:
* Esametro ( verso in latino ) → Endecasillabo ( equivalente italiano);
* Pentametro ( verso in latino ) → Settenario ( equivalente in italiano );
Carducci alterna un verso lungo con uno più breve, creando un ritmo simile a quello del distico elegiaco.


I versi sono tutti piani ( accento sulla penultima sillaba ).


Non c’è uno schema di rime regolare, la poesia è in versi liberi.


11. A partire dall'analisi di questo componimento illustra le tematiche "negative" che emergono nell'opera carducciana e mettile in rapporto con il contesto storico-culturale.


Delusione esistenziale:
Il poeta non crede più nella possibilità di una vita soddisfacente.
Carducci sente che la vita non ha più uno scopo chiaro. La vita gli sembra vuota, spenta e senza senso.
Perdita di fiducia nella vita stessa, una forma di pessimismo esistenziale.


Rifiuto del presente
Carducci deluso dall’italia unita, che non ha mantenuto le promesse di giustizia e progresso sociale, porta il poeta a rifiutare la realtà in cui vive e a rifugiarsi nella nostalgia del passato oppure vedendo la morte come unica via d’uscita, come unica pace.


Desiderio di morte come liberazione
Il poeta descrive la morte come un abbraccio sereno, non vede la morte come una tragedia bensì come un meritato riposo dopo tante sofferenze. Carducci vede la morte come una dolce liberazione.


Carducci mostra delusione verso la vita, rifiuto del presente e desiderio di morte, emozioni legate alla crisi post-unitaria dell’Italia, che ha tradito gli ideali del Risorgimento.
Carducci come molti intellettuali del tempo si sentono senza speranza e si rifugiano nella nostalgia del passato oppure vedono la morte come unica via d’uscita, come unica pace.